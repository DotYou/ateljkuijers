---
layout: post
title: Boomhut
menu_item: murals
category: murals
images:
  row1:
    - name: Mario en Luigi aan het racen
      url: "http://lh5.ggpht.com/--KaacyGneEQ/UD8rUWzUqTI/AAAAAAAAApA/8rZp69nhcjw/s400/1MuurschilderingMario.jpg"
      height: 151
      caption: Mario en Luigi aan het racen
  row2:
    - name: Close-up van de oorbellen
      url: "http://lh3.ggpht.com/-9Z9bKiVRD5A/T7uVh7mg-lI/AAAAAAAAAiM/dGO9wigc-H8/s400/2012-02-10%25252020.34.19.jpg"
      height: 256
      caption: Close-up van de oorbellen
---
Deze zomer kwam er een nieuwe uitdaging op mijn pad. Een vriendin vroeg mij om een muurschildering te maken op de kamer van haar zoontje. Natuurlijk ben ik voor zoiets gelijk te vinden, vooral toen we er nog een meidenweekend omheen hadden gepland.

{% for image in page.images.row1 %}
<div class="wp-caption alignleft"><a title="{{ image.name }}" href="{{ image.url }}"><img alt="{{ image.name }}" height="{{ image.height }}" src="{{ image.url }}" /> </a><p class="wp-caption-text">{{ image.caption }}</p></div>
{% endfor %}

Ik had al wel eerder enkele muurschilderingen gemaakt, maar dat was alweer een tijdje geleden. Daarnaast had ik nog niet eerder een afbeelding voor op een kinderkamer zelf bedacht en uitgetekend. Het was voor mij dus een leuke uitdaging om dat te gaan doen. Een van mijn eerdere muurschilderingen heb ik voor het zoontje van een andere vriendin gemaakt. Die is helemaal gek van Mario racespellen op de Wii en wilde in zijn kamer graag Mario en Luigi op de muur krijgen. Die muurschildering heb ik gemaakt met houtverf, waardoor het lijkt alsof hij als een sticker op de muur geplakt zit. De muurschildering van de boomhut is met muurverf en Acryl gemaakt, dat is matte verf.

<div style="height:2em;"></div>

Het plan voor de nieuwe muurschildering was om een boomhut te maken, ik ben begonnen met een schets zodat ik kon laten zien wat mijn idee daarbij was. Als het eenmaal op de muur staat wil je er niet meer achterkomen dat je allebei iets heel anders in gedachten had qua stijl of kleur.

Ik vind het zelf erg leuk om verschillende grappige details te verwerken in het grote plaatje. Er zijn dus veel dieren en ‘grapjes’ in en om de boomhut te vinden. Op de kamer zou 1 lime groene muur komen en daar wilde ik in de kleurstelling rekening mee houden. Daarom zijn alle grote vlakken (behalve de boom dan) groen, blauw of geel. Zo is het een mooi geheel geworden met de rest van de kamer. Het was nog een heel werk en de boom viel wat groter uit dan we bedacht hadden van te voren… hieronder zie je het ‘work in progress’.

